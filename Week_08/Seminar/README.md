# Упражнение 8

# Балансирани дървета, Хештаблици
**Note:** В [допълнителното readme](./HelpingExplanations.md) ще намерите няколко "драсканици", които могат да ви бъдат полезни за разбирането на част от нещата

## Балансирани дървета

### AVL tree (АВЛ дърво)

- Самобалансиращо се двоично дърво за търсене.
- Разликата във височината на лявото и дясното поддърво за всеки възел е по-малка или равна 1.
- Гарантирана *O(logN)* сложност в най-лошия случай при търсене, добавяне и триене на елемент.
- Балансиране е нужно при добавянето или триене на елемент, когато се наруши свойството за разлика във височините.

![AVL tree operations GIF](https://upload.wikimedia.org/wikipedia/commons/f/fd/AVL_Tree_Example.gif)

#### Различни ситуации, в които се стига до загуба на баланса
![image](https://github.com/user-attachments/assets/b8e6487a-25c6-45f0-9e58-f33d055817a5)

### Сравнение на структурите спрямо сложност по време

| операция | масив  | свързан списък | сортиран масив | двоично наредено дърво | балансирано дърво |
| -------- | ------ | -------------- | -------------- | ---------------------- | ----------------- |
| търсене  | *O(N)* | *O(N)*         | *O(logN)*      | *O(N)*                 | *O(logN)*         |
| добавяне | *O(N)* | *O(N)*         | *O(N)*         | *O(N)*                 | *O(logN)*         |
| триене   | *O(N)* | *O(N)*         | *O(N)*         | *O(N)*                 | *O(logN)*         |


### Имплементации в C++ и Python

Няма вградено балансирано двоично дърво за търсене в Python.
Структурите *set* и *dict* използват *Hash table*. Може да разгледате външата библиотека [Python Sorted Containers](https://grantjenks.com/docs/sortedcontainers/), която обаче не използва BST.

В C++ съществуват *ordered* варианти на горните колекции, които подреждат елементите/ ключовете по-големина. Така е нужно *inorder* обхождане, което е присъщо на балансираните дървета.

Примерна имплементация [AVL Tree in Python](https://github.com/TheAlgorithms/Python/blob/master/data_structures/binary_tree/avl_tree.py) и [Red-Black Tree in Python](https://github.com/TheAlgorithms/Python/blob/master/data_structures/binary_tree/red_black_tree.py).



## Hashtable (Хештаблица)

Основната идея на хештаблицата е да се възползва от бързия достъп до последователна памет както при списъка. За да е възможно това обаче, трябва да се използва метод за транслиране на обектите до цели положителни числа.

### Пример

Ако имаме низ *"abd"*, то той може лесно да бъде хеширан до цяло положително число. На всеки символ съпоставяме по едно число *("a" -> 1, "b" -> 2, "d" -> 4)* и събираме получените числа. Тогава нашият низ ще се хешира до стойността *7*.

Но ако низът ни е *"bad"*, то той ще има същата хеш стойност, което води до колизия, за които ще говорим по-нататък. 

Свеждането на конкретен обект до цяло число е работа на хеш функциите. 

### Хеш функции
Основните характеристиките на хеш функциите са:

- Да бъдат бързи за изчисление.
- Да създават минимален брой колизии. Справянето с колизиите увеличава средното време за изпълнение на заявка.
    - добре е да разпределят данните равномерно в целия интервал (по-този начин ще се избегне cluster-изацията по-късно в hashmap)
- Когато хешират един и същи обект, винаги да връщат една и съща стойност - да няма елемент на случайност или някакво състояние, което да повлияе на резултата от функцията (*stateless*).
- x == y => hash(x) == hash(y), но от hash(x) == hash(y) не следва задължително x == y
- Получава елемент от произволно голяма множество (дори безкрайно) и връща стойност от някакво фиксирано крайно множество.

### Справяне с колизии
Колизиите са неизбежна част от хеширането. Това са случаите, когато два **различни** обекта имат **една и съща** хеш стойност, след като биват прекарани през хеш функцията.
Съществуват няколко начина за справяне с колизии:

#### Separate chaining
- Това е най-популярният метод за справяне с колизии.
- Когато обект представен като цяло число, принадлежи на заета клетка - същото цяло число, двата обекта се нареждат в свързан списък. 
- Проверката дали елемент принадлежи в списъка се извършва линейно.
- Използва се свързан списък, защото бързо се добавя елемент в края и премахва елемент от средата.

#### Linear Probing
- Ако обект се хешира до дадено цяло число *x*, но то вече е заето, то тогава ще бъде попълнено първото число по-голямо от *x*, което е свободно. 
- Ако например обект се хешира до числото 5 и то е заето, то тогава се започва търсене в 6, 7 и т.н.
- Не толкова предпочитан метод, поради наличието на *clustering*.

**Clustering** в обхвата на HashMap - явление, при което множество хеш стойности попадат в близки позиции, създавайки групи, които влошават ефективността на таблицата.
Пример, ако се замислите, в автобус 94 винаги има най-много хора около вратите на автобуса, докато в средата е по-празно. Тогава казваме, че има клъстър при всяка от вратите.

#### Double Hashing
- Използва 2 хеширащи функции, през които да прекарва даден обект.
- При заета клетка, отговаряща на стойността от първата хеш функция, се търси свободна клетка спрямо втората хеш функция.
- Не се наблюдава *clustering*, както при *Linear probing* метода.

### Имплементации в Python

Основните стурктури в Python, които са имплементирани чрез хештаблица, са *set* и *dictionary*.
В C++ това са *unordered_set* и *unordered_map*.

#### Python set/ C++ unordered_set

Представлява множество, в което всеки елемент е хеширан. За амортизирано константно време - *О(1\*)*, може да извършва операциите:
1) Да провери дали съществува даден елемент в множество.
2) Да добави елемент в множеството.
3) Да премахне елемент в множеството.
4) Да вземе броя на елементите в множеството.

#### Python dictionary/ C++ unordered_map

Aналогична на *set*-a, но се състои от ключове, които сочат към стойности.
- Ключовете биват хеширани - отговарят на горепосочените характеристики на *set*-a.
- Не предоставя възможност за константа проверка дали дадена стойност съществува - единствено ключ.

## Сравнение на сложностите и необходими функции
![image](https://github.com/user-attachments/assets/9a0fdb1c-ee7e-44e3-93f7-78c06715abaf)

## Мултимножества
В курса няма конкретно да разглеждаме следните структури, но е хубаво да знаете за съществуването им, понеже могат да бъдат полезни в някои задачи. Накратко, multimap структурите допускат повторения на ключовете, a multiset на стойностите. Повече може да прочетете на съответните линкове:
- [std::multimap](https://en.cppreference.com/w/cpp/container/multimap)
- [std::multiset](https://en.cppreference.com/w/cpp/container/multiset)
- [std::unordered_multimap](https://en.cppreference.com/w/cpp/container/unordered_multimap)
- [std::unordered_multiset](https://en.cppreference.com/w/cpp/container/unordered_multiset)

## Техника за решаване на задачи: Rolling hash
- [Rolling hash](https://en.wikipedia.org/wiki/Rolling_hash)
- [Rabin-Karp string search algorithm](https://en.wikipedia.org/wiki/Rabin%E2%80%93Karp_algorithm)
- Нагледно с код - https://www.francofernando.com/blog/algorithms/2021-05-16-rolling-hash/

**Note:** Не е постижимо с всяка hash функция

Задача, която можем да решим с тази техника:
- [Repeated DNA Sequences](https://leetcode.com/problems/repeated-dna-sequences)

## Задачи за упражнение

- [Volleyball Friends](https://www.hackerrank.com/contests/sda-hw-8/challenges/volleyball-friends)
- [Contains Duplicate II](https://leetcode.com/problems/contains-duplicate-ii)
- [Count Number of Bad Pairs](https://leetcode.com/problems/count-number-of-bad-pairs)
- [Longest Substring Without Repeating Characters](https://leetcode.com/problems/longest-substring-without-repeating-characters/)
- [K-diff Pairs in an Array](https://leetcode.com/problems/k-diff-pairs-in-an-array)
- [Group Anagrams](https://leetcode.com/problems/group-anagrams)
- [Repeated DNA Sequences](https://leetcode.com/problems/repeated-dna-sequences)
- [Longest Consecutive Sequence](https://leetcode.com/problems/longest-consecutive-sequence)
  - set vs unordered set
- [Subarray Sum Equals K](https://leetcode.com/problems/subarray-sum-equals-k)
- [0-1 Subarray](https://www.hackerrank.com/contests/sda-homework-9/challenges/0-1-1)
  - [leetcode аналог](https://leetcode.com/problems/contiguous-array/)

## Бонус
- [LRU Cache - Medium](https://leetcode.com/problems/lru-cache/)

## Бонус: Red-Black tree (Червено-черно дърво)

- Отново гарантира *O(logN)* сложност в най-лошия случай при търсене, добавяне и триене на елемент.
- Операциите добавяне и триене на елемент не изискват толкова често балансиране, поради по-малката строгост в поддържането на баланс спрямо AVL дърво.
- [wiki](https://en.wikipedia.org/wiki/Red%E2%80%93black_tree)

Свойства:
- Коренът е винаги черен.
- Всяко листо е черно (NIL leaf).
- Децата на червен възел са винаги черни.
- Всеки директен път от корен на поддърво до всяко листо в поддървото (NIL leaf) минава през равен брой черни възли.

Следствие:
- Родителят на червен възел е винаги черен.
- Връх с един наследник е винаги червен.

![Example of Red-Black tree](https://upload.wikimedia.org/wikipedia/commons/thumb/4/41/Red-black_tree_example_with_NIL.svg/1920px-Red-black_tree_example_with_NIL.svg.png)
